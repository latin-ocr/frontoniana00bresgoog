11

 

· Verum non solum legendo Catoni, sed etiam imitando
Marcus operam navavit. Nam diserte affirmat Catonis quidem
lectione factum esse, quod cum studio particulam ‘atque'
usurpet. cf. 36, 13—-15 M. ‘nam uni M. Porcio me dedi-
cavi atque despondi atque delegavi. Hoc etiam ipsum
‘atque' unde putas? ex ipso furor.' (ita recte Maius et

M. Hertz: annal. phil. suppl. 7. p. 23 adn. 53.) Alio
⁷ quoque loco Marcus Catonem verborum auctorem praedicat.
cf. p. 32, 1 M. ‘dum se intempesta nox, ut ait M. PorciuS,
praecipitat.' (Cat. p. 86, 18 Iord.) Atque haec quidem

de Marco Catonis lectore atque imitatore. Redeamus ad
Frontonem.

Iam summas laudes Fronto Catoni ideo tribuit, quod
omnium oratorum, ut ait, et Romanorum et Graecorum
praeteritione elegantissime usus sit. cf. p. 99, 18-22, Quam
cum Marcum in oratione Cyzicena adhibuisse comperit, adeo
laetatur et exsultat, ut eum brevi summum eloquentiae fasti-
gium ascensurum praedicet. cf. p. 98, 3-6. 98, 18—-23,
Haud temere conicere possumus Frontonem hac in re certe
quidem in orationibus iudiciorum exstitisse Catonis aemula-
torem frequentissimum. Et quo clarius eluceret, quam
egregie Cato rem gessisset, prolixiorem praeteritionis locum

ex oratione ‘de sumptu suo' totum descripsit. cf. p. 99,
23-100, 21. (Cat. p. 37 Iord.)

Profecto Frontoni plus gratiae -haberemuS, si ubique
pro nimiis istis veterum laudationibuS, quae parum ad
scriptores plenius pernoscendos valent, potius locos ipsos
auctorum exscripsisset. Nam quamvis Catonem laudibus
efferat, tamen multum abest, ut per Frontonem quidem
nostram de Catone notitiam magnopere auctam praedicemus 1)

 

ligant, voces singulares investigent, synonyma conquirant, vocabulis,
et dictionibus priscis utantur. cf. p. 106, 3—-7 F. (in marg.) 151,
1--8 F.

1) Quod de Catone diximus, etiam in ceteros scriptores a Frontone
laudatos cadit3 ex quibus ne fragmenta quidem multa Frontoni de·
bemus; nam si ea praetermittimus, atque ea quidem perpauca, quae

