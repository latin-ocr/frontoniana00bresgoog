35

 

130 e. f. lam vero infensissima Frontonis malevolentia et
obtrectatio tum fit, cum Senecae scripta cum cloacis com-
parat3 ut enim, inquit, in his nonnumquam lamminae ar-
genteolae, ita etiam apud Senecam sententiae graviter et
scite verbis expressae aliquoties reperiuntur. cf. p. 156, 17
- 157, 2 (aberravit typothetae errore vers, 17 in extremam
pag. 157).

Quod Frontonis iudicium acerbum et malignum haud
minimam partem inde exortum est, quod Marcum magis ma-
gisque ab eloquentia in philosophiam declinare atque Senecam
legere animadvertebat. Unde ut Marcum reduceret ‘de elo-
quentia‘ et ‘de orationibus’ tractatus illos composuit admodum
mutilOS, quorum summa in eo comprehendi potest, ut philo-
sophia et recentiores scriptores contemnantur, eloquentia
autem apparata ex priscorum auctorum verbis et sententiis
impensissime celebretur. Sed non solum de his duobus li-
bellis, quos modo laudavimus verum omnino de Frontone
hoc iudicium facere licet: quo vetustiores sunt litterae, eo
vehementius praedicantur, quanto autem sunt recentioreS,
tanto maior fit earum neglectio vel potius vituperatio, Quid
enim? Catonem eiusque sectatores mirum quantum celebrat3
Ciceronem iam minus laudat, si re vera est laudatio appel-
landa, immo nonnumquam eum vituperat3 Augusteae autem
aetatis scriptorum nullius praeter Horatium mentionem facit
atque Horatii ita quidem, ut poeta magis propter hortos
Maecenatianos quam ob carminum elegantiam memorari vi-
deatum ¹) quod vero attinet ad argenteae aetatis auctoreS,

imprimis Senecam et Lucanum infestissimis conviciis incre-
pitat.

Cum igitur Fronto vehementissimus sit, ut exposuimuS,
argenteae aetatis litterarum vituperator et insectator, vix

credideris eum etiam ex his litteris vocabula usurpasse. At-
tamen apud eum reperiuntur complures voceS, quibus primi

 

¹) p. 23, 15-18 F. ‘Plane multum mihi facetiarum contulit istic
Oratius FlaccuS, memorabilis poeta mihique propter Mecenatem ac

mecenatianos hortos meos non alienus.' (Locum iam supra indicavimus.)
3*

