27

 

M. Hertz: RenaiSS. p. 47 not. 76 et p. 48 not. 77. Praeter
Hertzium alii quoque nonnulla protulerunt, quae suo loco
commemorabimus. Sed accuratius atque certo quodam ordine
in hanc quaestionem nemo adhuc eorum, qui Frontoni operam
navarunt, incubuit.

Quare nos operae pretium esse duximus», ut, quid Fronto
de eorum, qui post Ciceronem floruerunt, scriptorum indole
censuisset quidque ex eis decerpsisset, diligentius examina-
remus, non vero ita, ut difficilem hanc atque amplam ma· ’
teriam pertractaremuS, sed ut tractare inciperemus, Cuius
disputationis hunc ordinem tenere nobis placuit, ut primum
de Cicerone, tum de Augusteae, postremo denique tle ar-
genteae aetatis auctoribus dissereremus

· Atque ordiamur a Cicerone, de quo Frontonem haud be-
nevole nec commode iudicasse, quod verbis insperatis absti-
nuisset, iam supra cognovimus Quod iudicium in hac ac-
curatiore quaestione comprobatum atque novis argumentis
auctum reperiemus, — Sane adeo Fronto non desipit, ut
Ciceronem, cuius libros studiosissime se 'lectitasse affirmat,
oratorem politum et limatum esse neget. 1) Id quoque· con-
cedit eum figuras orationibus accommodatas imprimis repe-
titionem probe et scite usurpasse. ²³)

Nec non orationes ipsae Frontonis laudem merentur.
Atque excellenter quidem scripta ei videtur oratio pro Sulla,

 

¹) cf. p. 63, 1—5 ‘Hic tu fortasse iandudum requiraS, quoin nn—
mero locem M. Tullium, qui caput atque fons romanae facundiae cluet.
Eum ego arbitror usquequaque verbis pulcherrimis elocutum et ante
omnis alios oratores ad ea, quae ostentare vellet, ornanda magnificum
fuisse)

p. 63, 9—13 ‘Itaque comperisse videor, ut qui eius scripta omnia
studiosissime lectitarim, cetera eum genera verborum copiosissime
uberrimeque tractasse, verba propria, translata, simplicia, conposita,
et quae in eius scriptis ubique dilucent, verba honesta, saepenumero
etiam amoena.’

²) p. 107, 21 sqq. ‘Figurae etiam — hunc (Ciceronem) orationi
congruentes adhibuisse — Tullium vero commotissima et familiari
oratoribus figura usum, quam scriptores artium ἐπαναφοράν vocant!
(Sequitur exemplum repetitionis ex or. pro Coel. c. 6.)

