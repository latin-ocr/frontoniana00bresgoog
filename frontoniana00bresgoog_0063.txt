55

 

suspicor. Huc enim optime quadrat comparativus ‘durior’,
quem Maius non recte ad totam corruptelam sanandam
usurpavit, cum duobus verbis opus sit. Codicem autem a
Durievio falso depictum esse me opinari ideo dixi, quod lit-
terae ‘ut' haud difficili negotio commutari possunt in ‘du’.

Ut 'igitur brevi repetam, quae exposui, locum velim ita
legas: ‘sed in sententiis dicundis ad puniendum paulo durior,
opinor, et infestior‘.

Paulo post Fronto ita scribit (ad amic. ΙΙ. 7. ρ. 198, 12 sq.)
‘detrahi ignominiam iusseris nepotibus, genere adfinibus.’
Ita Naberus edidit. Quamquam iudicium de loci sententia
ea re impeditur, quod verba e contextu erepta sunt — nam
admodum pauca in hac codicis pagina legi possunt -- tamen
una vox certe probari nequit. Quid enim sibi vult ‘genere'
inter ‘nepotibus' et ‘affinibus'. Itaque recte Klussmannus
l. c. p. 67 emendavit ‘genero'. Sed ne ita quidem, quantum
viden, omnia se recte habent. Concinnitas verborum poscere
mihi videtur, ut ex ‘iusseris', in quo litterae ‘iuss' ab editore
suppletae sunt, efficias, ‘liberis’. Saepius vero Fronto co-
gnatos ita enumerat, ut cum nepotibus collocentur liberi.
cf. p. 195, 1 ‘quantum dedecus est plena liberis ac nepo-
tibus domo infamia notari'3 195, 10 ‘aequiusne est arboribus
honori atque tutelae poma — esse, quam hominibus liberos
nepotesque'? p. 181, 14 ‘familiam nostram liberis ac nepo-
tibus augebunt‘3 cf. etiam p. 94, 15 M. ‘laetissimus inco-
lumitate filiae, nepotum, generi'. .

Ad Antan. Pium 8 ρ. 169, 19 sq. Fronto postquam im-
peratori retulit, quorum hominum auxilium arcessivisset, ut
et provinciae administrandae munus quam optime obiret et
valetudini parceret, ita pergit: ‘Haec omnia feci spe fretus,
posse me victu tenui et aqua potanda malam valetudinem,
qua impedior, si non omnino sedare [cert]e ad m[aius] in-
tervallum [eius] impetus mitigare.'

Dedi Mai lectionem a N abero receptam, etsi eam non
esse plenam statim pernoscemus. Durievius enim inter voces
‘intervallum' et ‘impetus' haec distinxit: eq . ec . . . . is.
Qua in corruptela quin plus lateat, quam solum illud Maia·

