53

 

Singulare est, quod verbum modificandi reperitur activa
forma sensu autem intransitivo ad Μ. Caes· W. 3 ρ. 65, 2 sq.
‘Tibi vero nemo in ea re (sc. utrum Marcus inter synonyma
scrupulose elegantissima quaeque requirat nec ne) intercedere
aut modificare iure ullo poterit, qui sis liberis* prognatus
et equitum censum praetervehare et in senatu sententiam
rogere.' Nusquam alibi verbum modificandi sic usurpatum
tum vero apud Frontonem ipsum exstat forma deponentialis
cf. p. 133, 17 ‘temperes et reparcas et modificeris desideriis
omnibus'. Idem fit apud Apuleium, cuius dicendi genus
saepissime congruit cum Frontoniano cf. met. XI. 21 ‘ut
solent parentes immaturis liberorum desideriis modificari'3
de deo Socr. prol. 105 ‘orationi modificabor3' adde de dogm.

Plat. ΙΙ. 12.

Itaque astipulor Orellio ‘modificari' corrigenti3 praesertim
cum sanatio lenissima sit, dummodo scribatur modificarei
(sequitur i' littera.) 1) cf. p. 96, 6 ‘progredei'3 210, 17 ‘pla-
carei'3 42, 1 ‘protelarei' pr. m. Eadem autem ratione Baeh-

tensius ad. Μ. Caes. II. 5. p. 30, 7 (‘priusquam poetare in-
cipiam') bene restituit ‘poetarei' cf. Fleckeis. annal. CV p. 633.

Hominum doctorum emendandi conatibus vexatissima
sunt, quae leguntur de feriis Alsiensib. 3. ρ. 229, 1 sq. ‘Tum
Iovem deos alios percontatum animadvertisse, gratiam vigiliae
aliquantum pollere; Iunonem plerosque partus nocturnos cieress
Minervam artium atque artificum magistram multum vigilari
velle3 Martem nocturnas eruptiones et insidias mutare iuvare;
Venerem vero et Liberum multo maxime pernoctantibus fa-
vere'. Luculenter apparet, Martis auxilium non in sola mu-
tatione eruptionum et insidiarum positum esse posse, sed id
solum spectari, utrum insidiae Marte adiutore cum bono
'eventu locentur nec ne3 itaque verbum mutandi hic ferri
nequit. Multimodis autem, ut modo diximus, viri docti loco
mederi studebant. Atque Heindorfius emendavit: insidias
tutari et iuvare; Orellius: ins. militares iuvare cf. chrestom.

 

¹) In idem incidit, ut nuperrime cognovi, censor anonymus disser-
x tationis Ebertianae in indice philologo vol. XII. p. 398.

