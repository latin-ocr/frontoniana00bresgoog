31

 

poetis incipiamuS, Horatium1) quidem, quod pro certissimo
poni potest, ante oculos habuit his locis:

Pag. 207,st F. ‘post decisa negotia' Hor. ep. Ι. 7, 593
quam imitationem iam vidit Maius p. 319 edit. 1823.

Pag. 253, 8 Μ. ‘versus tornare' (ex emendatione Butt-
manni) Hor. A. P. 441. Ἴ

Pag. 74, 21 F. ‘crassa Minerva'3 idem proverbium legitur
ap. Hor. sat. II. 2, 33 ‘pingui Minerva' dixerunt: Cic. de

amic. 5. 193 Colum. praef. 1. 33.

Certe Fronto Horatio legendo imitandoque plus operae
tribuit, quam ex loco quodam epistularum colligere possiS,
(100 Horatium poetam memorabilem tantum appellat sibique
propter hortos Maecenatianos suos non alienum. cf. p. 23, 16 F.

Multo autem magis miramur, ei etiam Vergilium, cuius
nomen nusquam in epistulis Frontonianis deprehenditur, ante
oculos obversatum esse. Etenim Maius recte monet, Fron-
tonis illud p. 160, 15 (Tiberis) ‘regnator undarum' scriptum
esse ad imitationem Verg. Aen. VIII. 77 ‘corniger hesperi-
dum fluvius regnator aquarum'. ldem fortasse alio qnoque
loco spectatur. Dicit enim FrontO, si recte supplevit Nie-
buhriuS, p. 181, 6 F. [‘sanguis] sincerus'3 similiter ait Verg.
Georg. IV. 285 ‘cruor insincerns'3 quamquam non ignoro rem
esse incertam, cum ex supplemento pendeat3 adiectivum autem
ipsum ‘insincerus', quo ante Frontonem, quantum vidi solus
Vergilius 1. 0. usus est, translate p. 52, 7 F. adhibetur3
post Frontonem reperitur exempli gratia ap. Gen. V. 3. 7
et scriptores ecclesiasticos (Minue. Felix, CyprianUS, Hilarius
Ambrosius).

Cum tam exiguum Horatii Vergiliique imitationum uu-
merum protulerimuS, miramur profecto Antoninorum tem-
poribus hominum iudicia adeo depravari potuisse, ut ei, qui
primordia poesis romanae condiderunt, praeferrentur perfec-
tissimis Augusteae aetatis poetis, Sed ita se res habet.

 

¹) Sero cognovi Martini Hertz analecta ad carminum Horatianorum
historiam ΙΙΙ. Vratislaviae 1879 in quibus de Frontonis studiis Hora-
tianis sermo est p. 4 et 5.

