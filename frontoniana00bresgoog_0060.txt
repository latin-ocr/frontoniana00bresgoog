52

 

tempestate paucarum litterarum.' Ita locus in codice exstat.
Offenderunt autem editores in verbis: multum verborum
ingerebat. Atque Buttmannus coniecit: multorum verborum
indigebat, cui assensus est NaberuS. Etiam Klussmannus
l. c. p. 70 cum vocem ‘ingerebat' non recte se habere existi-
maret ‘multum verborum imponebat' corrigendum esse suasit,
At nostra quidem opinione in libri lectione omnino nihil

, mutandum est. Concedo sane elegantem contentionem Butt-

manni coniectura effectam esse: multorum verborum — pau-
carum litterarum. At nisi aliae causae afferuntur, quibus
verba suspecta fiant, codicis lectionem violentius non immu-
taverim. Valet enim verba ingerere idem fere atque dicere.
Quare loci sententia ea est, ut Fronto dicat, se praeter di-
gitorum imbecillitatem ob eam rem sua manu rescribere non
potuisse, quod prolixior epistula multa dicebat i. e. multa
verba continebat. Similiter dixit Tac. ann. IV. 42, 4 Η.
‘voces ingerere'3 Apul. met. V. 6 ‘ingerens verba mulcentia'.
Vide etiam Hildebr. ad h. l. k
De nepote amisso 2. ρ. 233, 13 sq. Fronto postquam ob
nepotem in Germania exstinctum fatorum iniquitatem obiur-
gavit se ipse consolans et quasi corrigens haec scribit: ‘Nisi
forte alius quidam (de emendandis his verbis cf. Ehrenthal.
l. c. p. 28) nos error iactat et ignari rerum, quae mala
sunt, quasi prospera concupiscimus», contra quae bona sunt,
pro adversis aversamur et mors . . . ., quae omnibus luc-
tuosa videtur, pausam laborum adfert et sollicitudinum et
calamitatum miserrimisque corporis vinculis liberatos ad tran-
quilla nos et amoena et omnibus bonis referta animarumque
conciliabula travehit'. Lacuna in verbis descriptis est quat-
tuor litterarum. Qua de causa, quod ad spatium oblittera-
tum attinet, inseri potest pronomen ipsa. Idem autem
supplementum etiam sententia loci commendatur. Deside-
ratur enim post vocem ‘mors' verbum aliquod Frontonis sen—
tentiam confirmans scilicet vel mortem ipsam, de qua sermo
sit, quaeque summum malum habeatur, malum non esse. ¹)

 

¹) Eandem loci medelam, ut postea comperi, proposuit Eussnerus
in Fleckeis. annal. CXI. p. 766.

