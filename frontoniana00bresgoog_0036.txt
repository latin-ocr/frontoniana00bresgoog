28

 

praecipue ea pars orationiS, qua de vita acta verba fiant,
quam rhetor — bene attendas quaeso —- cum sua ipsius
oratione comparari vult, quamquam ilico modeste addit:
‘non ut par pari compareS, sed ut aestimes nostrum me-
diocre ingenium quantum ab illo eximiae eloquentiae viro

abfuat.' cf. p. 184, 2 sq.

'praestantissimam vero omnium esse existimat orationem
de imperio Cn. Pompei, in qua Ciceronem facundissime om-
’ nium et Romanorum et Graecorum oratorum laudatoris munere
functum esse ait, ut ip‘si quidem Pompeius iam magis CIce-
ronis laudibuS, quam suis meritis videatur cognomine Magni
exornatus cf. p. 221, 19—222‚ 2.

At antiquarius aegre fert, ut supra diximuS, quod Cicero
in verba ‘insperata' praeter auditorum opinionem ex vetustis
auctoribus elicienda parum vel potius nihil laboris con-
sumpserit. ¹) Cum hunc dictionis splendorem et praestantiam
quae ‚credit in epistulis Ciceronis minus desideret quam in
ceteris eius scriptiS, eas quidem -- quod mireris — diser-
tissimas ducit atque omnium maxime legendas alumnis com-
mendat.2) Quibus quo maiorem usum praeberent, cognitu
utilissima ex eis excerpsit. 3)

Marci vero Ciceronis epistularum studium quantum fuerit,
ex duobus locis intelligitur, quorum priore epistula quadam
Ciceronis ‘mirifice’ affectum se ait, altero autem ad epistu-
larum lectionem instituendam Frontonis consilium deposcit.

 

1) cf. p. 63, 5-9 ‘Verum is mihi videtur a quaerendis scrupu-
losius verbis· procul afuisse vel magnitudine animi, vel fuga laboriS,
vel fiducia, non quaerenti etiam sibi, quae vix aliis quaerentibus sub-
venirent, praesto adfutura.‘ Alterum locum huc pertinentem (p. 63,
13—21) iam supra citavimus p. 4 adn. 2.

²) cf. p. 107, 15—17) ‘Omnes autem Ciceronis epistulas legendas
cense0, mea sententia vel magis quam omnes eius orationes. Epistulis
Ciceronis nihil est perfectius.'

³) cf. p. 107, 8-11 ‘Memini me excerpsisse ex Ciceronis epistulis
ea dumtaxat, quibus inesset aliqua de eloquentia vel de philosophia
vel de rep. disputatio: praeterea siquid eleganti aut verbo notabili

dictum videretur, excerpsi)

