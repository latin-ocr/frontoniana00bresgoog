4

 

rentem restituendas quidquam proficere possent — hominum
ingenia vincta et oppressa tenebantur, adeo languidi con-
fectique erant, ut orationis libertate reddita praeter decla-
mationes vix quidquam proferre possent. Ita litterae Ro-
manae exeunte argentea aetate ferme interiturae videbantur.

Verum propria quadam ratione evenit, ut non solum non v

perirent, sed contra novi vigoris et cultus speciem quandam
prae se ferrent. Putabant enim homines fore, ut litterae
marcescentes reviviscerent atque reflorescerent antiquorum
studio et imitatione. 1)

Neque ea res apud Romanos solum accidit. Etenim apud
omnes fere nationes animadvertas litteraS, simulatque in
praestantiae fastigium quoddam escenderint, paulatim deinde
depravari hominesque, cum ex fundamentO, quod optimi
auctores condiderint, litteras producere non possint, antiquos
scriptores amplexari eorumque linguam revocare solere, ut
sermonem reficiant et reforment.

Certe iam summo iure id affirmare possumus de M. Cor-
nelio Frontone. Existimavit enim illustrissimus ille sub
Hadriano Antoninisque rhetor atque M. Aurelii et Lucii
Veri magister linguam latinam labentem redintegratum iri
maiore industria in rectum verborum usum impensa. Nam-
que vocabula, uti dilucide epistularum loco quodam dicit iam
inde ab aetate Ciceroniana a notionibus significandis aberra-

verunt. 2)

 

¹) Iam ante secundum p. Chr. n. saeculum antiquitatis recolendae
studium quoddam in litteris Romanis reperiri demonstravit M. Hertz:
Renaissance und Rococo in der romischen Litteratur. Berlin 1865.
p. 19 sqq. .

²) cf. p. 63, 13-21, Nab. ‘Quom tamen in omnibus eius (Ciceronis)
orationibus paucissima admodum reperias insperata adque inopinata
verba, qu ae nonnisi cum studio atque cura atque vigilia adque multa
veterum carminum memoria indagantur. Insperatum autem adque ‚
inopinatum verbum appe110‚ quod praeter spem atque opinionem au-
dientium aut legentium promitur: ita ut si subtrahas adque eum qui
legat quaerere ipsum iubeaS, aut nullum aut non ita ad signifi·
candum adcommodatum verbum aliud reperiat.’ ‘Inopinatum
verbum' pro ‘inopinatum vero’ emendaverunt Maius et Studemundus:

