2

mus, satis habuimus omnino veteres scriptores ut vocabulorum
auctores demonstrasse.

Iam de altera commentationis nostrae parte, qua pro-
baturi sumus Frontonem etiam recentiores imitatum esse,
pauca praefari liceat. Sane illud quidem viri docti iam ante
nos animadverterunt, Frontonem celeberrimum antiquarium ἵ
- quod vix opineris —- etiam· sex eis quae post Ciceronem
elegantius excolebantur litteris nonnulla decerpsisse. Sed
diligentius perquirendae huic rei nemo adhuc studuit. Itaque
iam nos ad singulos scriptores eliciendos aliquid, quantulum-
cunque cst, conferre voluimus,

Atque hanc quidem disputationem inde ordiri nobis pla-
cuit, ut singulari illo Frontonis de Cicerone iudicio prolat0,
quo epistulae orationibus multo perfectiores declarantur, pri-
mum ea enotaremuS, quae Fronto cx Cicerone desumpsit.
Deinde ad Augusteam aetatem processimus et Horatium Li-
viumque potissimum a Frontone tacite exscriptos esse de-
monstravimus, Cum autem in ea dissertatione, de qua prae-
famur, etiam in argenteae aetatis scriptores inquirendum
esset, primum Frontonis sententia de his auctoribus a nobis
relata est. Tum singulis singulorum vocabulorum fontibus
eruendis nosmet dedimus.

Sed in hanc rem incumbentibus nobis res minus ex voto
cessit. Nam solum ferme Tacitum -ut certum vocum auc-
torem aliquot locis expiscari licuit. Plerumque vero res ita
se habuit, ut idem verbum Frontonis apud plures scriptores
inveniretur. Itaque iam in eo acquiescendum erat, ut vocem
omnino ex argenteae aetatis vocabulorum copia repetitam
esse affirmaremus. Conclusa autem est haec commentatio
aliquot vocabulis et locutionibuS, quae Frontonem ut cau—
sidicum haud ignobilem ex iurisconsultorum sermone de-
prompsisse est verisimillimum.

Sane non ignoramus nos non omnia reperisse, quae Fronto
et ex antiquis et recentioribus litteris hausit3 sed hanc veniae
impetrandae causam fore speramuS, quod tale opusculum iam
multo maius temporis spatium efflagitat, quam quo huius-
modi studiorum primitiae confici solent.

