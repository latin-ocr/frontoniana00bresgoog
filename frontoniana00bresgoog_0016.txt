8

 

stantissimos ad eloquentiam atque omnino ad litteras Ro-
manas et linguam latinam renovanda& Qua in quaestione
maximas utilitates capiemus ex epistularum ad M. Caesarem
loco supra laudato (p. 62, 9 sqq.)‚ quo Fronto eos auctores
laude gloriaque afficit, qui ad notiones illustrandas optima
quaeque vocabula adhibuerint.

Priusquam autem ad singulos scriptores aggrediamur,
pauca praeloquenda sunt, quae omnino ad Frontonis anti-
quitatis vel potius archaismorum studium pertinent.

Atque illud quidem iam supra commemoravimu8‚ scrip-
tores loco modo citato allatos hac potissimum de causa a
Frontone celebrari, quod eorum voces et locutiones ad res
significandas accommodatissimae esse ei videbantur. Atque
iam omnis Frontonis eloquentia in eo est posita, ut oratio
adornetur flosculis ex veteribus auctoribus decerptiS. ¹) Pro-
fecto autem Fronto hominum magnam laudem adipisceretur,
si ea solum verba usurparet, quae cuique rei declarandae
aptissima sunt3 sed tantum abest, ut hoc faciat, ut ei plerum-
que quodvis verbum appareat ad significandum peridoneum,
dummodo ex antiquis litteris sit depromptum cf. Gell. XIX. 10.

Quare iam undique hic eius nimius, ne dicam caecus
amor caseorum verborum et dictionum elucet. Innumeris
locis discipulos, ut eiusmodi orationis ornatu utantur, ad-
monet, praecipue vero cum Marcum eloquentiae studio omisso
in philosophiam incumbere animadverteret. ²) Quotiescumque
autem alumni vetustatis colore epistulas vel orationes ex-
ornarunt, vehementer ab eo collaudantur. Liceat Frontonis
ipsius verba ascribere p. 63, 21 —24 ‘Quam ob rem te

 

¹) cf. p. 140, 3-5 ‘ita, ubi verborum praesidiis opus sit, non
voluntariis tantum, quae ultro obvenerint, utemur, sed latentia eli--
ciemus atque ad imperandum indagabimus.'

²) cf. e. g. p. 151, 4-8 ‘ut veterum commata, ut cola synony-
morum ratione converteres — prisco verbo adornares, colorem vetus-
culum adpingeres? 154, 9 ‘nulla verborum indagatio! cf. etiam
p. 99, 11—15. Quibus ex locis iam manifesto apparet, quam male
Fronto praeceptoris munere functus sit. Itaque mirum non est, quod

Marcus deis gratias egit, quod in tali eloquentia haud nimium pro-
fecisset.

